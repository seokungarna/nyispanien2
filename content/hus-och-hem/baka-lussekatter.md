---
template: SinglePostHusHem
slug: hus-och-hem/baka-lussekatter
title: Baka lussekatter
status: Published
date: '2025-12-01'
categories:
  - category: hus-och-hem
featuredImage: '../images/lussebullar.webp'
excerpt: >-
  Baka goda lussekatter med spanska ingredienser. 
meta:
  description:  Här hittar du tips och råd för hemmet.
  title: Baka lussekatter i Spanien
---


Nu är det hög tid att baka lussebullar om man ska göra det. Jag har tidigare år alltid bakat dom med Kesella i för att dom ska blir saftiga och goda. I år valda jag att ändra mitt recept en smula och tycker nog att dom blev ännu saftigare. När man bor i Spanien är det ju inte lika lätt att kanske hitta alla ingredienser man vanligtvis har i Sverige men det finns bra alternativ i Spanien också och jag tycker att mina lussebullar här blir precis lika bra som dom blev i Sverige.

Ingredienser för cirka 30-35 bullar:

50 g jäst – heter Levadura på spanska och finns i kyldisken på Mercadonan (gula förpackningar) eller Carrefour (silverfärgad förpackning)
100 g rumstempererat smör – jag använder nästan bara Mercadonans saltade smör. Jag tycker inte Carrefours har varit lika bra att baka med men det är en smaksak.
5 dl fingervarm mjölk – färsk mjölk från kyldisken i vilken affär som helst. 
1 g saffran (2 paket om man vill ha lite mer smak ta 3 påsar saffran) –jag köper alltid malen saffran till bakning från någon svensk butik. Saffran som finns i spanska mataffärer är mycket klenare i smaken och passar inte att baka med. 
1 ½ dl socker – vilket strösocker som helst.
1 ägg
½ tsk salt
Cirka 17 dl vetemjöl – harina de trigo fuerza från Mercadonan eller harina de trigo todo uso brukar jag välja. 
Russin

Börja med att smula i jästen i en bunke. Häll därefter i mjöken och saffran och rör tills jästen löst sig. Tillsätt smör, socker, ägg, salt och lite vetemjöl i taget. Blanda ingredienserna så att det blir en smidig deg. Därefter låter du degen jäsa i 45 minuter. 

Om man inte vill att russinen ska vara så torra och hårda är ett tips att lägga dom i blöt en liten stund. Det gör dom mycket saftigare och godare i bullen. 
När degen jäst klart dela upp den i 30-35 bitar och börja göra lussekatter. Lägg dom på plåtar, pensla dom med uppvispat ägg och sätt dit russin. Låt jäsa i 30 minuter till. Sätt ugnen på 250 grader. Grädda bullarna mitt i ugnen 7-12 minuter. 


![alt text](/images/lussebullar.webp "Lussebullar, Spanien")