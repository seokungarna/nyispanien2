---
template: SinglePost
title: Estepona
status: Published
date: '2023-11-14'
categories:
  - category: stader
featuredImage: '../images/estepona.webp'
excerpt: >-
  ’Estepona-Jardin de la Costa del Sol’ som betyder Costa del Sol’s trädgård är en vacker, mysig, blomstrande spansk liten stad som är underbar att besöka. 
meta:
  description: En artikel om staden Estepona i Spanien
  title: Estepona
---

’Estepona-Jardin de la Costa del Sol’ som betyder Costa del Sol’s trädgård är en vacker, mysig, blomstrande spansk liten stad som är underbar att besöka. Det är en gammal fiskeby som börjar moderniseras mer och mer. 

###Boende
Det finns många olika ställen att bo på i Estepona som gamla stan där finns ett par hotell som det relativt nyöppnade Hotel Silken El Pilar Andalucia som ligger precis vid Plaza de las Flores. Vill man bo i hamnområdet finns det mest lägenheter att hyra. I utkanten av staden ligger SPA hotellet H10, det ligger precis vid vattnet. En bit utanför staden hittar man lyxiga hotell som Kempinski Hotell och Ikos Andalucia. Vill man bo nära en golfbana är det enklast att hyra en lägenhet eller ett hus. 

###Stränder
Det är stränder längs hela kustremsan i Estepona nästan och det går alldeles utmärkt att gå ner och ta sig ett dopp. Kvalitén på stranden kan dock vara lite olika med fin sand, lite grövre sand och stenigt på vissa ställen. Playa de la Rada är en stor, bred sandstrand inne i staden. Playa del Cristo ligger nära hamnen, mycket bra för familjer eftersom det är sandstrand och en bukt med långgrunt vatten. Solstolar finns att hyra på båda stränderna och under sommaren har vissa delar utav Playa de la Rada rökfritt. Playa del Saladilo är också lång, med sand och ligger i området Cancelada.  Man har också byggt en gång och cykelväg längs stränderna så att man ska kunna gå eller cykla hela vägen längs kusten. Den är i princip färdig men det är några delar på vägen som inte är helt klart än. . 

###Gastronomi
I gamla stan är det massor av olika restauranger att besöka. Det finns traditionella spanska restauranger, tapas, argentinska köttrestauranger, italienskt, indiskt, thai. Man kan börja med en drink på takterrassen på Hotell Silken med utsikt över staden. Restaurangerna längs stränderna kallas Chiringuitos och har för det mesta traditionell spanska mat.

I hamnen finns också en hel del restauranger och pubar. Fiskrestaurangen La Escollera är det ofta kö till på helgerna vid lunch så den kan vara värd ett besök. 

###Kultur
Nyligen byggdes [Centro Mirador del Carmen](https://miradordelcarmen.estepona.es/) precis vid Playa de la Rada som just nu visar upp en kollektion som kallas ”Vivir en la pintura, Arte español en la Colección Carmen Thyssen”. 

På den gamla tjurfäktningsarenan har dom under sommaren en del konserter och musikaler. Precis bredvid ligger Museo Paleontológico de Estepona där museum som handlar om tjurfäktning, dinosaurier och redskap och kultur för hur man arbetat med fiske och jordbruk i Estepona. 

[Orchidarium Estepona](https://orchidariumestepona.com/) är fint med sina blommor och vattenfall. Det är inte så stort men väl värt ett besök och det kostar inte mer än 3 euro för vuxna och 1 euro för barn. 

Om man är intresserad av djur kan man även besöka djurparken [Selwo](https://www.selwo.es/flash40?utm_source=googleads&utm_medium=cpc&utm_campaign=es-swa_conv_bra_cpc_alwayson_ticket&utm_content=&gad=1&gclid=CjwKCAiA0syqBhBxEiwAeNx9NxIXjum4L7KvNdpRVcaUXDbaNYGdhyP0Tb-mAvnHrxBDQSKDdvHMRxoCYigQAvD_BwE&gclsrc=aw.ds) där finns alla möjliga djur att se. 


###Utflykter
I Estepona kan man åka ut och fiska eller se på delfiner om man är intresserad av det. Det finns flera små vita bergsbyar som ligger i närheten av Estepona som Casares och Gaucin. Vill man ha utsikt över hela kusten och Estepona kan man åka upp på berget Sierra Bermeja. 

Åt andra hållet ligger lyxiga Marbella och den mysiga lilla byn Benahavis.  Det är inte heller så långt att åka upp till vackra Ronda och gå runt ett par timmar. 

Känner man för att byta land en stund tar det cirka 40 minuter ner till Gibraltar, där kan man parkera på den spanska sidan och sen gå in till Gibraltar över gränsen. Glöm inte passet bara! I Gibraltar kan man strosa runt, åka upp med linbanan för att se apor och utsikten över sundet.

Vill man besöka vattenparker med barnen finns det en i Algeciras som heter [Bahia park](https://www.bahiapark.com/), den är bra för både större och även små barn eftersom det finns många delar med grunt vatten. Det finns även en vattenpark i Torremolinos som heter [Aqualand Torremolinos](https://www.aqualand.es/torremolinos/). Dessa parker är dock bara öppna på sommaren. 


###Nattliv
Estepona är inte en partystad men det finns några ställen man kan gå till som Laroc nere i hamnen det är en restaurang med dans, live musik och underhållning, I hamnen ligger också Louie Louie som är en rockbar med dans och musik. Vill man gå på andra typer av klubbar får man åka till Puerto Banus eller Marbella. 


