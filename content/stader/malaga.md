---
template: SinglePost
title: Malaga
status: Published
date: '2023-11-09'
categories:
  - category: stader
featuredImage: '../images/malaga2.webp'
excerpt: >-
  Malaga en härlig stad att besöka! Den ligger precis vid havet och har massor av stränder inom gångavstånd! 
meta:
  description: En artikel om staden Malaga i Spanien
  title: Malaga
---

Malaga är utan tvekan en härlig stad att besöka! Den ligger precis vid havet och har en hel del stränder inom gångavstånd! 

###Boende
Det finns en hel del olika hotell som man kan bo på men även mycket lägenheter som hyrs ut. Om man bara är där några dagar skulle jag välja att bo i stadskärnan för att kunna uppleva och se så mycket som möjligt. Har man inte frukost på sitt hotell finns det både caféer och restauranger som serverar frukost. Det går att boka hotell direkt via deras websidor eller t ex via [booking.com](https://www.booking.com/index.sv.html?label=gen173nr-1BCAEoggI46AdIM1gEaEaIAQGYASW4ARfIAQzYAQHoAQGIAgGoAgO4ArKOs6oGwAIB0gIkMzJiNjcxOTctODhjOS00MGY4LWI2M2YtZGI2NTgxN2JkMzY02AIF4AIB&sid=d6b3c7406c3a4b58bb2f27356f477955&keep_landing=1&sb_price_type=total&). 

###Stränder
Det ligger stränder nästan  längs med  hela Malagas kustlinje men dom populäraste är Playa La Malagueta, Playa de La Caleta och Playa del Palo. Den sistnämnda är en strand med lite lugnare vatten. 

###Gastronomi
Det finns mängder av restauranger i Malaga av olika slag. Här går det att äta först klassig sushi, indiskt mm men självklart också massor av spansk mat. Testa olika tapas på Casa Lola i centrala Malaga eller varför inte gå till Antonio Banderas restaurang Bodega El Pimpi för lite mat eller drinkar. Nere vid hamnen längs Puerto de Málaga ligger massor av restauranger och barer för den som vill njuta av mat och dryck nära havet. Här finns även Muelle Uno med affärer och restauranger för den shopping sugna. 

###Kultur
Malaga var Pablo Picassos födelsestad och här finns självklart Picassomuseet som ligger i den äldsta delen av staden i en byggnad som kallas Buenavistapalatset, för att boka biljetter i förväg gör det [här](https://www.museopicassomalaga.org/en).

Nere i hamnen finns även konstmuseet Centre Pompidou för den konstintresserade. 

Alcazaba är ett gammalt fort byggt på 1300-talet i Morisk stil med utsikt över Malaga och havet. Det är en bit att gå uppåt om man vill promenera till toppen och kan vara extra jobbigt om det är varmt och soligt väder. Nedanför Alcazaba ligger en Teatro Romano vilket är ett av Malagas äldsta monument. 

Mitt i centrala Malaga hittar man slottet Castillo de Gibralfaro. Det byggdes på 1300-talet och här finns ett palats och en trädgård. Även här är det fantastisk utsikt över staden. 
För den som är intresserad av trädgårdar finns den botaniska trädgården La Concepción. Trädgården ligger dock inte i centrala Malaga så dit behöver man ta sig med bil, buss eller taxi. [Här](https://laconcepcion.malaga.eu/en/) kan du läsa mer om den.

Det finns även fler museer att besöka här kommer några utav dom:

[Museo del Vino](https://museovinomalaga.com/),  ett vinmuseum ett vinmuseum som visar upp viner från Malaga. Har finns också en bodega där du kan provsmaka viner. 

[Museo Automovilístico y de la Moda](https://museoautomovilmoda.com/), ett museum som ligger i en gammal tobaksfabrik i Malaga. Där finns gamla, exklusiva bilar och mode från 1920-50 talet. 

[Museo Interactivo de la música](https://www.musicaenaccion.com/), ett musikmuseum där man även kan provspela instrumenten. Kul för både barn och vuxna!

###Utflykter
Om man är lite längre i Malaga kan man passa på att åka på lite utflykter runt omkring. Här finns t ex Caminito del Rey som är en vandringsled i bergen över en ravin. Tidigare klassades denna vandringsled som en utav de farligaste men nu har man säkrat den med ordentliga skyddsnät och ordentliga broar etc. Vandringen tar cirka två timmar och bör bokas långt i förväg om man vill vara säker på att det finns plats, bokningen kan göras [här](https://www.caminitodelrey.info/).

Nerja ligger cirka 50 minuter från Malaga och där finns Cueva de Nerja som är stora droppstensgrottor. Man kan köpa biljetter i förväg och det gör man [här](https://www.cuevadenerja.es/). 

I närheten av Malaga ligger också den lilla vita byn Frigiliana, Marbella stad, Benalmadena och det går att göra dagsutflykter till Granada, Cordoba och Sevilla om man vill det.

###Nattliv
I Malaga finns det mängder med barer, pubar och caféer med musik. Det finns såklart även klubbar som man kan dansa på både i centrala Malaga och även i det trendiga/moderna området La Malagueta. Varför inte se en flamencoshow när du är i Andalucien? 
 


