---
template: SinglePostGuider
slug: guider/byta-korkort-spanien
title: Byta körkort Spanien
status: Published
date: '2024-10-28'
categories:
  - category: guide
featuredImage: '../images/driver.webp'
offertknapp: 
subtitle: Byta körkort Spanien
excerpt: >-
  Hur gör man för att byta körkort när man har residencia i Spanien.
meta:
  description:  Här hittar du guider och tips för de olika instanserna du kan behöva besöka 
  title: Byta körkort Spanien
---


När man har residencia i Spanien gäller det svenska körkortet så länge som giltighetstiden säger (som normalt är 10 år) men när den går ut måste man besöka DGT för att förnya körkortet som då kommer att bli ett spanskt.

Det man behöver ha med sig till DGT är:
- ett medicinskt intyg ifrån Drivers Medical Center (detta intyg får endast vara 3 månader gammalt) som visar att du ser och hör bra. Kostar cirka 50 euro.
- kopia på ditt pass
- eventuellt ett nytt empadronamiento (jag hade med mig men hon ville inte ha det)
- ifylld blankett från DGT gällande körkortsbytet.
- foto för körkort, det går att ta i automat eller i fotoaffär.
- du kommer att behöva lämna in ditt svenska körkort
- ta även med residencia kort och passet för att visa upp 

Det första man behöver göra är att gå in på DGT: sida här https://sede.dgt.gob.es/es/permisos-de-conducir/canjes-de-permisos/canjes-de-permisos-extranjeros/canjes-inscripcion-renovacion-y-sustitucion-de-permisos-de-la-ue-y-eee och längst ner på sidan kan man välja
"Consultar citas de canjes". Välj vart du vill boka din tid i rutan som kommer upp t ex Malaga och sedan behöver du fylla i nienummer, email och välja vilket land du är ifrån. Spanska trafikverket kommer då att
göra en verifiering mot Sverige gällande ditt tillstånd, när det är klart kommer du få ett mail med en verifieringskod som man använder när man ska boka sin tid. I detta mail finns också en länk till sidan där du bokar tid. Är du över 65 år behöver du inte boka en tid utan kan åka direkt till din närmaste DGT och ta en nummerlapp.

Det är svårt att få en tid på många utav dessa kontor så man kan behöva försöka ett par dagar olika tider. Man kommer att behöva välja en kategori för sin bokning och på de flesta kontor ska man välja "Canje de
permisos" 

När man lyckats boka sin tid kommer man få upp ett meddelande med en Justificante Cita Previa och där finns information om vad du behöver ta med dig och även en länk som man behöver gå in på för att nå dokumentet 
som ska fyllas i för körkortsbytet. Där fyller du i dina personliga uppgifter, adress och bockar i rutan "Canje" om du ska byta ut ditt körkort. Detta dokument måste skrivas ut, skrivas under och tas med. Du behöver inte betala något i förväg, det går alldeles utmärkt att betala med kort på DGT för att förnya körkortet.

Väl inne på DGT lämnar du fram de papper som efterfrågas och betalar cirka 28 euro för ett körkortsbyte. Eftersom dom tar ditt körkort får du ett tillfälligt körkort på papper, hur långt det är kan bero på 
när ditt körkort går ut och hur lång tid dom tror att utskicket av nytt körkort kommer ta. Detta tillfälliga körkort ska du ha med dig i bilen tillsammans med en giltig legitimation, t ex pass. Man kan välja 
att få sitt körkort hemskickat eller hämta ut det på DGT och det kan ta många veckor innan man får det. 

När man har sitt spanska körkort behöver man inte göra samma procedur nästa gång det behöver förnyas. Med ett spanskt körkort kan du bara gå till ett Drivers Medical Center så ordnar dom med allting där ifrån. 

###Byta körkort Malaga
Just för att boka en tid för att byta körkort i Malaga står det en observation vid kalendern att om man har körkort i annat EU land ska man välja kategorin "Inscripción, sustitución y renovación de permisos europeos" så håll koll på om det står någon extra information för det kontor just du valt. 

DGT:s kontor i Malaga ligger två avfarter efter flygplatsen om du kommer ifrån Marbella och Estepona hållet, det är enkelt att ta sig dit men var ute i god tid för det är dåligt med parkeringar i området. När man 
kommer in i byggnaden behöver man registrera att man är där och ta en nummerlapp och sedan får man vänta på sin tur.

###Byta körkort Sevilla
Bor man i Sevilla så finns en DGT där, var ute i god tid eftersom det kan vara ont om parkeringsplatser. Boka din tid först på DGT:s sida. 

