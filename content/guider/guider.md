---
template: SinglePost
slug: guider/something
title: Guider och tips
status: Published
date: '2023-05-31'
categories:
  - category: guide
featuredImage: '../images/flag.jpg'
offertknapp: 
subtitle: Guider och tips
excerpt: >-
  Här har vi samlat ihop våra erfarenheter från de olika besök vi gjort. Informationen som skrivits var dagsfärsk men de olika rutinerna kan ju komma at ändras och vad man behöver ha med sig på de olika besöken kan variera beroende på vem personen du träffar är. 
meta:
  description:  Här hittar du guider och tips för de olika instanserna du kan behöva besöka 
  title: Guider och Tips
---

# Guider och tips

Här har vi samlat ihop våra erfarenheter från de olika besök vi gjort. Informationen som skrivits var dagsfärsk men de olika rutinerna kan ju komma at ändras och vad man behöver ha med sig på de olika besöken kan variera beroende på vem personen du träffar är. 

## Empadronamiento (Padron)

Empadronamienton är när du registrerar dig i den kommun du bor i vilket man går till kommunhuset (Ayunatamiento) och gör. Detta betyder att kommunen får högre bidrag från Madrid och att du får t ex rösta i kommunval. 

För att registrera sig i kommunen behöver man fylla i en blankett som man får på kommunhuset, ha passkopior på alla familjemedlemmar, översatta personbevis för barnen (till Spanska), bevis på ditt boende (om du hyr är det bra att ha med hyreskontrakt samt en elräkning).

Som stor familj (5 personer eller fler) och boende i Spanien kan man få tillgång till kortet ”Familias numerosas” vilket ger rabatter på lite av varje. Detta är dock ett kort du behöver göra en separat ansökan för. 

## NIE-nummer

Det finns fler olika sätt man kan söka NIE-nummer på och av fler olika anledningar. Det går att söka på Spanska ambassaden i Sverige om man har bra anledning och rätt dokument, annars ansöker man på polisstationen där man bor antingen själv eller så går man dit med någon som man anlitat för ärendet. För att få NIE-nummer måste du antingen köpa bostad i Spanien, öppna ett företag, bli anställd, eller ha en annan väsentlig anledning till att man behöver numret som är ett identifieringsnummer. Man behöver även kunna bevisa med någon typ av dokument till vad man ska ha numret. 

Ska man till polisstation i Spanien så behöver man i första hand boka en tid vilket man gör på sidan:
https://sede.administracionespublicas.gob.es/icpplus/

När man ska ansöka om numret behöver man fylla i en blankett som heter EX-15 och du hittar här:
http://extranjeros.mitramiss.gob.es/es/ModelosSolicitudes/Mod_solicitudes2/15-Formulario_NIE_y_certificados_FEB19.pdf

Du behöver sedan ha med dig ditt original pass, passkopia, Empadronamiento och eventuellt hyreskontrakt eller papper på det boende du äger. Tänk på att det är viktigt att skriva i en vettig och korrekt anledning till varför du behöver ha ett NIE-nummer.

![alt text](/images/Nerja.jpg "Nerja, Spain")

## Bankkonto

För att öppna upp ett bankkonto i Spanien går du in på en bank och ber att få öppna upp ett konto. Det du behöver ha med dig är NIE-nummer om du har annars fungerar det alldeles utmärkt med ditt pass. Om du skaffar ett NIE-nummer vid senare tillfälle uppskattar dom att man uppdaterar med det på banken. Man kan behöva visa upp sina senaste uppgifter ifrån 1-2 års deklarationer och/eller lönebesked det ses som ok även fast de är på svenska det är mest för att visa att du tjänar någon typ av pengar. Det brukar finnas lite olika typer av bankkonton Sabadell har t ex ett konto som dom gärna vill pracka på utlänningar som inte är Recidensia där man måste sätta in 700 Euro varje månad för att slippa betala avgifter. Sabadell har dock andra konton som är mycket mer förmånliga. 

Cajamar har ett konto som inte kostar men där man sätter in en summa pengar som ska ligga på kontot så länge man är kund och då är själva kontot utan avgift. 

## Öppna enskild firma-Autonomo

För att öppna upp en enskild firma (alltså inte ett AB) är det enklast att ta hjälp av en revisionsbyrå  som kan hjälpa dig med ansökan och sedan sköta din bokföring mm. Det du behöver ha för enskild firma är ett NIE-nummer, bankkonto på Spansk bank, kopia på pass, en spansk adress och telefonnummer. Sen kommer revisionsbyrån att behöva en del uppgifter ifrån dig som vad för typ av firma du ska starta, kommer du fakturera mot spanska kunder eller t ex svenska. 

## Residencia

För att söka Residencia i Spanien behöver man kunna visa upp en del dokumentation och det kan vara bra att veta vad man behöver och hur man går tillväga.

Nummer ett att göra är att boka en tid hos Polisen detta gör man på webbsidan: https://sede.administracionespublicas.gob.es/icpplus/
Efter att man valt provins ska man göra ett nytt val, vi har valt ”Policias Certificado UE” vilket har gått alldeles utmärkt. Det som är huvudsaken och viktigt är att ALLA som ska ansöka om residencia har en tid bokad, det gäller alltså även barn. 

Vad man sedan behöver hos Polisen kan vara lite olika men viktigt att ta med är:
-	Passkopior
-	Kopia på NIE-nummer om man redan har ett sådant
-	Kopia på Empadronamiento (får ej vara äldre än tre månader)
-	Kopia på social seguridad nummer om du har ett sådant om inte måste du visa upp att du har en heltäckande försäkring vilket är den dyraste försäkring som t ex Sanitas erbjuder
-	Kopia på papper om uppstart av företag eller anställningsbevis
-	Personbevis på barnen vilket oftast ska vara översatt på Spanska
-	Om man har barn ska man även kunna visa upp bankutdrag med lön och/eller skatt

Man måste sedan gå och betala 12 Euro per person på banken för att få residencia. 

## Tillgång till sjukvård/Försäkringskassa kort

Om du har barn och ni är residencia måste man gå till Socialkontoret för att barnen ska få ett social seguridad nummer tilldelat. Detta för att man ska få tillgång till Hälso och Sjukvård. Att tänka på när det gäller Spanska socialkontor är att om det går SKA man boka en tid för sitt besök, annars får man sitta och vänta hela dagen och kanske ändå inte få sitt ärende beprövat. När man fått barnens nummer går man till sin Vårdcentral där detta skrivs in och sedan beställer dom kort från Spaniens ”Försäkringskassa” som skickas hem till dig. 

För att får EU's blå kort från Försäkringskassan som man behöver om man ska resa inom EU måste man göra en annan typ av beställning [här](https://sede.seg-social.gob.es/wps/portal/sede/sede/Ciudadanos/!ut/p/z1/pZJdT4MwFIb_il5wSXpK-SiXLBrc3EeQMEZvSIFu1kjZBk799xZ3YWIim6G96sl7znPy9kUMbRBT_CR3vJON4q_6nTE3J9i1sQ94HsL0HoJk8Zj4JCKh5aI1YoiVqtt3zyhrRSXyslGdULJq2lwoA_qaAaV8q3jFVdMawFvZakUp-U3Llez4UfJ-yr6UFcqKwqZU-JZZeCBMu_KxWRBMTYpduiWk8re2g9KhtcAHxIa3PvfDHye42B8LhWaXRNo7-XI4sEAb1Hvy0aHNCIeGeVN8De9amAGWvraLMm2U9wMFCLU9yQTiNVgYQoLSkxTvKFHNsdZxif_5jw_wmxDiyOkJKzp9ijBQbyThPN5ZUcAzsObgLigEfhQn8yUm4Nkjx6e9_kIUvwUDWdvXNSWf0gxTkxXOrs7vJkszm51ABrdfVdPTNQ!!/dz/d5/L2dBISEvZ0FBIS9nQSEh/)


![alt text](/images/Granada.jpg "Granada, Spain")

## Familia numerosa

För familjer i Spanien med mer än 5 familjemedlemmar finns ett kort man kan ansöka om som kallas Familia numerosa. Detta kort ger rabatter på allt möjligt som i affärer, bilar, resor, inrikesflyg, liftkort för slalom m m. Man kommer även före i köer när man söker till kommunal skola om man visar upp detta kort. För den som är intresserad av att ansöka om kortet behöver man fylla i en blankett som heter ”Solicitud de Expedición/Renovación/Modificación de titulo de familia numerosa” den hittar ni för t ex Andalulsien [här](https://www.juntadeandalucia.es/servicios/sede/tramites/procedimientos/detalle/7.html) Dessa blanketter letar man upp på sidan för den Junta där man bor. 

Det är inte superlätt att fylla i allt men man får göra så gott man kan och sedan lämna in allt hos Ayuntamiento. Man behöver ha med sig kopior på pass, empadronamiento, översatta personbevis från Skatteverket, översatt vigselbevis om ni är gifta. Man behöver också fylla blanketten ”Declaración responsable de ingreso” med föregående års inkomst och ”Declaración responsable. Titulo de familia numeros.” dessa går att skriva ut på samma ställe som den första blanketten. Förhoppningsvis behövs inga fler saker och Ayuntamiento tar emot din ansökan och skickar sedan vidare den till Juntan där du bor.  Om all information som dom vill ha finns med går ansökan igenom och korten kommer att skickas till din brevlåda. 

Eventuellt är det så att korten bara gäller i två år från början då behöver man efter dessa två år gör en ansökan om att förnya korten. Denna process är inte lika krånglig eftersom man redan skickat in all annan information men man måste skriva ut samma blankett, välja renovación, fylla i alla namn och uppgifter samt det nummer man har på det familia numerosa kort man redan fått. Alla vuxna i hushållet behöver även uppdatera sina inkomstuppgifter från föregående år. Denna ansökan lämnas även den in till Ayuntamiento som sedan skickar den vidare och nya kort bör skickas ut när ansökan är bearbetad. Lycka till!
