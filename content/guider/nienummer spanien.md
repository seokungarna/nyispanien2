---
template: SinglePostGuider
slug: guider/nienummer
title: NIE-nummer 
status: Published
date: '2022-08-15'
categories:
  - category: guide
featuredImage: '../images/Nerja.jpg'
offertknapp: 
subtitle: NIE-nummer
excerpt: >-
  Instruktion gällande hur man gör för att ansöka om NIE-nummer Spanien
meta:
  description:  Här hittar du guider och tips för de olika instanserna du kan behöva besöka 
  title: NIE-nummer
---


NIE-nummer i Spanien är ett identitetsnummer för utländska personer som vistas i Spanien motsvarigheten till det svenska personnumret. Det finns fler olika anledningar till att man kan behöva ett NIE-nummer i Spanien. Olika anledningar till att du behöver ett NIE-nummer kan vara att du ska köpa en bostad i Spanien, öppna ett företag, bli anställd, eller ha en annan väsentlig anledning till att man behöver ha ett NIE-nummer. Man behöver även ha bevis, alltså någon typ av dokumentation till varför man ansöker om NIE-nummer. Om man ska köpa ett hus eller lägenhet kan det vara köpekontraktet. Har man fått en anställning på ett företag tar man med sig anställningskontraktet. Öppnar man eget företag tar man med sig dessa papper så att man kan bevisa att man ska bo och jobba i Spanien. Ett NIE-nummer ansöker man om på närmsta polisstation där man bor antingen själv eller så går man dit tillsammans med någon som man anlitat för ärendet t ex en gestor.

När man ansöker om NIE-nummer i Spanien behöver man boka en tid för ett besök på en polisstation. Tid för besöket bokar man <a href="https://icp.administracionelectronica.gob.es/icpco/index.html" target="_blank" ref="nofollow">här</a> Besöket bokas normalt i den provins man bor t ex om man bor i Marbella väljer man provinsen Malaga, bor man i Torrevieja väljer man Alicante. Under rubriken Oficina väljer man den polisstation man ska göra besöket på. 

När du kommit in på sidan väljer du först provinsen du bor/vistas i under Provincias Disponibles. På nästa sida väljer man närmsta polisstation under Oficinas och sedan på Trámites de Policiá Nacional väljer du POLIICIA-CERTIFICADOS Y ASIGNACION NIE och går vidare. Du kommer behöva fylla i ditt namn och efternamn och eftersom du inte har ett NIE-nummer än väljer du att du ska fylla i ditt Pass-nummer.
Där efter kommer du få upp lediga datum och tider. 

När du kommer till ditt besök behöver du ha dokumenten EX-15 och Modelo 790 ifyllda. 

Forumläret EX-15 är själva ansökningsformuläret och finns här: <a href="https://www.inclusion.gob.es/documents/410169/2156469/15-Formulario_NIE_y_certificados.pdf" target="_blank" ref="nofollow">EX-15</a>

Formuläret Modelo 790 fyller man i med betalningsinformation, alltså hur du vill betala ditt NIE-nummer på banken. Detta formulär fyller man i online på datorn och sedan kan man skriva ut det och ta med sig det till banken. Under Forma de Pago väljer man om pengarna ska dras direkt ifrån ditt bankkonto eller betalas kontant. Om man vill att pengarna dras från kontot ska man pricka för E.C. Adeudo en cuenta och där efter fylla i sitt IBAN nummer. Betalar man kontant prickar man istället för En efectivo men kom ihåg att ta med pengar. Blanketten finns här: <a href="https://sede.policia.gob.es:38089/Tasa790_012/ImpresoRellenar" target="_blank" ref="nofollow">Modelo790</a>. Detta dokument behöver du sedan ha med dig till polisen med stämpel från banken så att dom vet att du har betalat.

Det du behöver ha med dig är alltså:
- pass
- passkopia 
- blanketten EX-15 
- blanketten Modelo790 betald och stämplad av bank  
- skriftligt dokument i orginal och kopia till varför du ansöker om ett NIE-nummer

Lycka till!




